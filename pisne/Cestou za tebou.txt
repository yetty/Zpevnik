Cestou za tebou [Marien]

Cestou za tebou 
zdá se mi že hodiny se vlečou
je líný čas
Starou silnicí 
stírám každý metr co se staví 
mezi nás

Možná to nebyl dobrej vtip
tu štreku pěšky
když asfalt v~slunci začíná už téct
vedro mi sedí za límcem
je mým očistcem
ta nekonečně dlouhá cesta cest

Přes louky v~podhůří
po nebi v~barvách moře plují bílé ostrovy
jsem asi jedním z~nich
a tam kde končí rozum 
slepé srdce doufám napoví

Slova jen mažou pocity 
když hledám kde jsi ty
zdá se mi že jsem znovu zabloudil
znovu mne smysly podvedly
jsem dálkou posedlý
a co když tahle pouť je i můj cíl

Cestou za tebou slyším hlasy
co mne pohánějí abych kostrou hnul
že jsem zatoulaný pes podivné rasy
a že jsem nikdy neměl plnej stůl

Mám své předtuchy a nespoutané touhy
a vidím to co jiní nevidí
a když jsou stíny kolem příliš dlouhý
tak prchám za tebou 
pryč od lidí

Cestou za tebou dohonil mne večer
je mi smutno když se ptáš
máš zřejmě ve zvyku
nebýt lehce k~mání a na opozdilé nečekáš
tak jako dávní poutníci
přes obzor hořící 
mám naději že zahlédnu tvou tvář
třeba jsi pouhý oční klam
však vzdát to nehodlám
s~tebou nejsem zatracenej vlčí samotář