Vandrovali hudci

Vandrovali hudci
dva pěkní mládenci.

Řek jeden druhému
bratr bratru svému.
Slyšíš milý bratře
znám já dřevo krásné
Dřevo javorové
na housličky dobré
Dřevo podetněme
houslí nadělejme.
Houslí mě a tobě
ať zahrajem sobě.

Když ponejprv ťali
dřevo zavzdychalo.
Když podruhé ťali
krvička prýštila.
Když potřetí ťali
dřevo promluvilo.

Nesekejte hudci
vy pěkní mládenci.
Vždyť já nejsem dřevo,
já jsem krev a tělo.
Jsem pěkná děvečka
tu z~tohoto městečka.

Matka mě zaklela,
když jsem vodu brala.
Když jsem vodu brala,
a s~milým postála.

Jděte, hudci, jděte,
mé matce zahrejte.
Zahrejte u~dvěří,
o~té její dceři.

Hudci počnou hráti,
matička plakati.
Nehrajte mě, hudci,
vy pěkní mládenci.
Nic vy mi nehrajte,
srdce nebodejte.
Dosti já hoře mám,
když dcery své nemám.

Vandrovali hudci,
dva pěkní mládenci...
